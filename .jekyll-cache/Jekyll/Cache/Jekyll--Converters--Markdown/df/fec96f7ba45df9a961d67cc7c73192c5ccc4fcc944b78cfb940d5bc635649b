I"/<p><img src="https://fatihhayrioglu.com/images/masa-genel.png" alt="Çalışma odam" class="right" />Yaklaşık 5 aydır evden çalışıyorum. Daha önce <a href="https://www.zingat.com/">Zingat</a>‘ta iken hafta bir evden çalışma deneyimim olmuştu. Tabi uzun süreli olmadığı için şimdikiyle kıyaslamak zor. Burada pandemi nedeniyle evden çalışmaya başladıktan sonra çalışma ortamımla alakalı yenilikleri sizlere aktarmaya çalışacağım. Birçok marka ve model ismiyle bir tanıtım yazısı gibi olsa da buradaki hiç bir ürünü reklam için övmüyor veya yermiyorum. Bu yazıda kendi sürecimi sizlerle paylaşıyorum. Sizin önerilerinize de açığım.</p>

<p>İlk evden çalışmaya başladığımda çalışma odamdaki (hanımın deyişiyle yemek odası :) masam yemek masası ve sandalye olarak ta yemek masasının sandalyesini kullanıyordum. İlk haftadan bel ağrılarımın nüksetmesiyle <a href="https://twitter.com/fatihacet">Fatih Acet</a>‘in daha önce önerdiği <strong>Ikea MARKUS</strong> sandalyenin siparişini verdim. Sandalyenin gelmesi çok uzun sürse de pandemi nedeniyle hoş gördük.</p>

<p>**</p>

<h2 id="sandalye-ikea-markus">Sandalye (Ikea MARKUS)</h2>

<p><img src="https://fatihhayrioglu.com/images/sandalye.png" alt="Ikea MARKUS" loading="lazy" class="right" />Genel olarak memnun kaldığım sandalyemde artıları ve eksilerini sıralarsam;</p>

<p><strong>Artılar</strong></p>

<ul>
  <li>Demir ayakları sağlam</li>
  <li>Sandalye kullanılmadığında tekerlerin otomatik kitlenmesi</li>
  <li>Oturma kısmının geniş olması</li>
</ul>

<p><strong>Eksileri</strong></p>

<ul>
  <li>Oturma tablasının ayarlanabilir olmaması</li>
  <li>Kolçaklarının ayarlanabilir olmaması</li>
  <li>Benim çocukların çok fazla oyuncak olarak kullanması nedeniyle biraz gıcırdıyor :)</li>
</ul>

<p>**</p>

<p>Daha sonraki günlerde kullandığım dikey mouse’un takılma sorunları sonrası bir arayış içine girdim.</p>

<h2 id="mouse-logitech-mx-vertical-advance-ergonomic-mouse">Mouse (Logitech MX Vertical Advance Ergonomic Mouse)</h2>

<p><img src="https://fatihhayrioglu.com/images/mouse.png" alt="Logitech MX Vertical Advance Ergonomic Mouse" class="right" />Önceki dikey mouse’um <strong>Delux M618GX Ergonomik Dikey 6 Tuşlu Kablosuz Optik Mouse</strong> idi. Çin’den sipariş ettiğimde fiyatı uygundu şimdi baktığımda bu mouse bile 200 tl fiyatı görünce iyi bir alternatif için kesenin ağzını açmam gerektiğini anladım. Gönlüm dikey mouse’u ilk keşfeden <strong>Evoluent Vertical Mouse 4</strong> olsa da fiyatı nedeniyle <strong>Logitech MX Vertical Advance Ergonomic Mouse</strong> aldım. Çok da ucuz değildi ama bileklerimin sağlığı için 795TL verip aldım.</p>

<p>Bağlantı sorunlarını halletmek için usb ile bağlanan mouse yerine bluetooth ile bağlanan bir model tercih ettim. Şimdiye kadar bağlantı problemi yaşamadım. Hiçbir sorun yaşatmadı ve verdiğim her kuruşu hak ediyor diyebilirim. Şarj süreci çok iyi, 3 ayda iki kere şarj ettim. Eğer benim gibi bileklerinizde ağrılarınız varsa veya dikey mouse seviyorsanız hiç düşünmeden alın derim. Tek sorun tuşlarına farklı özellikler atamak için yüklediğim program bi türlü mouse görememesi.</p>

<p>**</p>

<p><a href="https://fatihhayrioglu.com/telefonu-bilgisayarin-web-kamerasi-olarak-tanimlamak/" title="Telefonu bilgisayarın web kamerası olarak tanımlamak" loading="lazy">Telefonu bilgisayarın web kamerası olarak tanımlamak</a> yazısında bahsettiğim gibi telefonumu bilgisayara webcam olarak tanıttıktan sonra telefonu tutturmak için bir masaüstü tutucu ihtiyacım doğdu.</p>

<h2 id="telefon-tututucu-benks-masaüstü-telefon-tutucu">Telefon Tututucu (Benks Masaüstü Telefon Tutucu)</h2>

<p><img src="https://fatihhayrioglu.com/images/telefon-tutucu-1.png" alt="Trendmallar Ahtapot Tripod Kamera Cep Telefonu Tripod" loading="lazy" class="right" />İlk telefon tutucu tercihim <strong>Trendmallar Ahtapot Tripod Kamera Cep Telefonu Tripod</strong> oldu. Kullanışlı ve güzel bir başlangıç yapsam da çocuklarımın elinde oyuncak olmaktan kurtulamayan bu alet bacaklarının kopması sonucu beni yolda bıraktı.
<br />
<br />
<span class="pull-left"><img src="https://fatihhayrioglu.com/images/telefon-tutucu-2.png" alt="Techmaster 102cm Kamera Tripodu Telefonlara Uyumlu" loading="lazy" /></span>Bir sonraki tercihim <strong>Techmaster 102cm Kamera Tripodu Telefonlara Uyumlu</strong> oldu. Gayet memnun kaldığım bu ürün. Daha sonra masamda yer olmadığı için bir kenarda sadece fotoğraf çekerken kullandığım bir araç olarak kaldı. Ama kullanışlı ve sağlam bir araç.
<br />
<br />
<br />
<br />
<img src="https://fatihhayrioglu.com/images/telefon-tutucu-3.png" alt="Benks Lazy Phone Holder - Masaüstü Telefon Tutucu" loading="lazy" class="right" />En son <strong>Benks Lazy Phone Holder - Masaüstü Telefon Tutucu</strong> aldım. Kablosunun sert olması dışında gayet kullanışlı ve sağlam. Şık bir görünüm de var. Eğer çok fazla yer değiştircekseniz önermem. Ben toplantılarda göz hizasında, normal kullanımda bir karış yukarda kullaıyorum. Çok yer değiştirmediğim için benim için makul oldu.</p>

<p>**</p>

<p>Şiketin bana verdiği 16 inç MacBook Pro beni ayrıca motive etmişti, ancak Apple’ın yeni versiyonda usb girişinin olmaması beni ayrı bir adaptör eklemek zorunda bıraktı. Daha sonra evde kalma sürecinin uzaması sonrası şirketten monitör talep ettim. Sağ olsunlar kısa sürede bana monitör gönderdiler.</p>

<h2 id="monitör-dell-ultrasharp-24-usb-c-u2419hc">Monitör (Dell UltraSharp 24 USB-C U2419HC)</h2>

<p><img src="https://fatihhayrioglu.com/images/monitor.png" alt="Dell UltraSharp 24 USB-C U2419HC" loading="lazy" class="right" />Dell monitör daha önce kullandığım Samsung 22” monitörden sonra çağ atlamış gibi hissetirdi. Her yönüyle harika bir mönitör. Ayrıca type-c bağlantısının olması ve bu bağlantı sayesinde Mac’imi buradan şarj etmek süper bir şey. Ayrıca monitör üzerindeki USB girişleri beni adaptörden kurtardı. Bu sayede bir kablo ve bir adaptörden kurtulmuş oldum. Bu mönitör sayesinde bir taşla üç kuş vurmuş oldum.</p>

<p>**</p>

<p>Daha sonra artık yemek masasının benim için çok idare edilebilir bir tarafı olmadığını düşünerek yeni bir masa almaya karar verdim. Bu arada şirketin (<a href="https://www.trendyol.com/">trendyol</a>) çalışanların evde kalma sürelerinin uzması nedeniyle 750TL’lik bir kredi açması süper bir kıyak oldu. Masayı şirketin sağladığı bu krediden aldım.</p>

<h2 id="masa-suhan-concept-metal-ayaklı-çalışma-masası">Masa (Suhan Concept Metal Ayaklı Çalışma Masası)</h2>

<p><span class="kitap-resmi"><img src="https://fatihhayrioglu.com/images/masa.png" alt="Suhan Concept Metal Ayaklı Çalışma Masası" loading="lazy" class="right" />Süreç sonrası masayı çok kullanmayacağımı düşünerek 200 TL civarında bir masa satın aldım. Ancak çok memnun olduğumu söyleyemem. Keşke biraz daha kaliteli bir şey alsaymışım diyorum şimdi. Köşeleri çok sert ve bazı yerleri deforma olmuş bir masam var. Yüzeyi çok çabuk pisleniyor. Süreç uzarsa yeni bir masa şart.</span></p>

<h2 id="kulaklık-huawei-freebuds-3-bluetooth-kulaklık">Kulaklık (Huawei FreeBuds 3 Bluetooth kulaklık)</h2>

<p>Kulaklık konusunda da birkaç deneme sonrası doğruyu bulduğumu düşünüyorum. İlk olarak eski telefonumla gelen Samsung kablolu kulaklık kullanıyordum. Çocuklar sağolsun kullaklığı bayağı bi hırpalayınca ben de bozulmadan bir kullaklık alayım dedim. Kablosuz modasına uyarak başladım araştırmaya.</p>

<p><img src="https://fatihhayrioglu.com/images/kulaklik-1.png" alt="Xiaomi Redmi Airdots Tws Bluetooth Basic 5.0" loading="lazy" class="right" />İlk tercihim olan <strong>Xiaomi Redmi Airdots Tws Bluetooth Basic 5.0</strong> kulaklığı aldım. Hiç memnun kalmadım. Müzik dinlerken idare etse de video konferanslarda hiç iyi performans vermedi. 
<br />
<br />
<span class="pull-left"><img src="https://fatihhayrioglu.com/images/kulaklik-2.png" alt="Huawei FreeBuds 3 Bluetooth" loading="lazy" /></span>İkinci kablosuz kullaklık tercihim için uzun süre araştırdım. Telefonumun Android olması nedeniyle <strong>Huawei FreeBuds 3 Bluetooth</strong> kulaklık aldım. Ücretinden dolayı çok fazla düşünüp taşınsam da, şirketin açtığı kredileri kullanarak alınca çok da etkilemedi. Üzerine biraz para eklesem de gayet kullanışlı ve iyi performans veren bir kablosuz kulaklığa kavuşmak beni sevindiriyor.</p>

<h2 id="i̇nternet-vodafone-evde-internet--turkcell-superbox">İnternet (Vodafone Evde internet + Turkcell SuperBox)</h2>

<p>Geçen sene Turk Telekom’la yaşadığım anlaşmazlık sonrası 2,5 aylık cayma bedeli olan 612 TL’yi(300 TL’sini Vodafone karşıladı) ödeyip Vodafone ADSL’e geçtim. Evde çalışmadığımda yeterli olsa da evden çalışmaya başlayınca çok yetersiz kaldı. Daha sonra <a href="https://twitter.com/sercan_eraslan">Sercan</a>‘ın önerisiyle ve şirketin aylık 100 TL internet yardımıyla aylık 129 TL’ye Turkcell SuperBox aldım. Genel olarak memnun olsam da hızın sabit olmaması bazen sinir bozuyor. Bazen 10 Mbps’e düşüyor bazen 50-60 Mbps çıkıyor ama ortalama 15-20 Mbps ile beni memnun ediyor. Keşke fiber olsa da daha ucuza ve daha stabil bir internete kavuşsak.</p>

<p>Fiber Pendik / Kaynarca için hayal :(</p>

<h2 id="klavye-apple-türkçe-q-klavye-1nesil">Klavye (Apple Türkçe Q Klavye 1.nesil)</h2>

<p>Sahibinden’de çalışırken aldığım klavyemden memnunum. Ara sıra bağlantı problemleri ve pilleri nedeniyle sorun yaşıyorum. Şu sıralar 10 parmak yazma derslerinde daha iyisini aramaya başladım. Önerisi olan yorumlardan yazarsa sevinirim.</p>

<h2 id="dizüstü-bilgisayar-standı-flying-kademeli-notebook-laptop-standı">Dizüstü Bilgisayar Standı (Flying Kademeli Notebook Laptop Standı)</h2>

<p><img src="https://fatihhayrioglu.com/images/dizustu-stand.png" alt="Flying Kademeli Notebook Laptop Soğutucu Mavi Led Işıklı 12 cm" loading="lazy" class="right" />A101’den uygun fiyatlı bulduğum için aldığım <strong>Flying Kademeli Notebook Laptop Soğutucu Mavi Led Işıklı 12 cm</strong> stand işimi görüyor. Çok büyük beklentilerim yok. Belki daha şık olsa daha çok severdim ama işimi görüyor. Ben genelde yükseltme amaçlı kullanıyorum.</p>

<h2 id="işık-saywi̇n-ring-light">Işık (SAYWİN Ring Light)</h2>

<p><img src="https://fatihhayrioglu.com/images/isik.png" alt="SAYWİN Youtuber Makyaj Led Halka Işık Kuaför,make Up Ring Light" loading="lazy" class="right" />En son aldığım ürün led ışık oldu. <strong>SAYWİN Youtuber Makyaj Led Halka Işık Kuaför,make Up Ring Light</strong> olarak geçen bu led ışığı odanın kenarında kaldığım için video konferanlarda yetersiz ışık sorununu çözmek için aldım. İlk izlenimlerim olumlu. Sarı, beyaz ve karma ışık şeçenkleri benim için yeterli.</p>

<h2 id="soğutma-sinbo-ch-187-vantilatör">Soğutma (Sinbo CH-187 vantilatör)</h2>

<p>Pandemi ve sonrasında evde kalma süresini ne olacağını bilmediğim için birçok üründe ikilemde kaldım. Klima - soğutucu - vantilatör arasında kaldım. Oturma odasındaki klimayı kullanma isteğim çocuklar sayesinde karşılık bulmadı. Ben de çalışma odama klima mı alsam diye düşünürken birader vantilatörü kullanmıyorum, al sen kullan demesiyle vantilatörde karar kıldım. Ama  evden  çalışma seneye de devam ederse klima şart.</p>

<p>Benden şimdilik bu kadar. Sizin de önerileriniz olursa yorum kısmından yazarsanız sevinirim.</p>

<p>Kalın sağllıcakla.</p>

<p>Yardımlarından dolayı <a href="https://twitter.com/serkanbektasim">Serkan Bektaş</a>‘a teşekkürlerimi sunarım.</p>
:ET