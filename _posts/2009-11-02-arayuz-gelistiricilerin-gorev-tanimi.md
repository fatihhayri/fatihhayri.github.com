---
layout: post
title: Önyüz Geliştiricilerin Görev Tanımı
Date: 2009-11-02 23:36
Category: CSS, Web Standartları, XHTML
tags: [arama motoru, arayüz-geliştiriciler, CSS, Erişebilirlik, Javascript]
---

Friendfeed'deki Arayüz Geliştiricileri (Friendfeed; twitter'ın daha gelişmiş sürümü) grubunda konuştuktan sonra bu yazıyı yazmayı düşündüm. Şirketler eleman
ararken bazı şartları ileri sürüyor, peki bunlar ne kadar gerçekçi. 

    > Daha önce Front-en kavramına karşılık "Arayüz Geliştirici" olarak tanımlıyorduk, ancak sonra irdeleyince "Önyüz Geliştirici" tanımının daha iyi karşıladığına karar verdik.

Aslında bundan önce bir yazılım şirketinin yapısını ve iş akışını çıkarmak
gerekir ve buna göre görev tanımları yapılmalıdır, ama o biraz daha
kapsamlı bir iş.

Bizim memlekette genelde bir iş yapılır daha sonra standartları
yerleşir. Aynı durum web mecrasında da var. Birçok kişi bu mecrada
çalışmasına rağmen iş akışı ve görev tanımları
tam olarak oturmamıştır. Ben yaklaşık 10 senelik bir çalışma hayatımdaki
yaşadıklarım ve okuduklarım ile Önyüz Geliştiricileri için şöyle bir
liste çıkardım;

-   **HTML bilmek:** Çok iyi derecede HTML bilmelidir ve uygulamada
    gereksiz kod yığınlarında kaçınmalıdır.
-   [**CSS Bilmek:** Çok iyi derecede CSS bilmelidir. Katman tabanlı kodlamayı bilmelidir. Tablosuz sayfa yapısını tasarlamalıdır.][]
-   **Javascript:** Çok iyi derecede javascript bilmelidir. Javascript'in yeniliklerine takip etmeli ve uygulamalıdır. Genel kullanılan kütüphanelerin en az birinde yetkin olmalıdır.
-   **Gelişmiş Kod Yazma:** Arama motorlarına, erişebilirlik ilkelerine,
    farklı platform ve tarayıcılara uygun kod yazmalıdır. En az kod ile
    en yüksek performansı almalıdır.
-   **İçerik Yönetim Sistemleri:** Şirket içi CMS vb. içerik yönetim
    sistemlerini bilmeli ve kullanmalıdır.
-   **Mailing:** Mailing standartların bilemeli ve buna uygun mailing
    kodları hazırlamalıdır. [HTML Mailing -1: Mailing Kodlarken Dikkat Edilmesi Gerekenler][] | [HTML Mailing 2 – Mailing HTML Kodunun     Yazılması][]
-   **Görsel Araçlar:** Etkileşimde olduğu tasarımcı ve ux ekibinin kullandığı programlara aşina olmalıdır.
-   **Takım Çalışması:** Takım çalışmalarına uyumlu olmalıdır. Proje
    Yöneticisi, tasarımcı, flashçı ve programcılar ile etkileşimli
    çalışmalıdır.
-   [**Yenilikçi:** Web mecrasındaki gelişmeleri takip etmeli ve uygulamalarında bu yenilikleri gerektiğinde kullanmalıdır.][]
-   **Yabancı Dil:** En az yenilikleri takip edecek kadar İngilizce
    bilmelidir.
-   **Sunucu Taraflı Diller:** Etkileşimde olduğu sunucu taraflı dillerin
    genel mantığını bilmelidir.

Bu liste tasarımcı, programcı ve Önyüz geliştirici ayrımını
yapabilmiş şirketler için geçerlidir. Memlekette hala bu ayrımı yapmamış
şirketlerin olması üzücü. Ayrıca yukarıda tanımladığımız Önyüz
Geliştiricilerinin Görev Tanımı zamanla gelişebilir. Örneğin Arama
motoruna uygunluk ve erişebilirlik ve javascript  için gelecekte ayrı
birimler kurulabilir. Daha da ileri gidip sadece bir javascript kütüphanesinde uzman geliştirici bile
aranabilir. Malum sektör hızlı gelişiyor.

-   [http://www.cherny.com/webdev/105/front-end-web-designers-developers-and-engineers][]
-   http://fuelyourcoding.com/steps-to-becoming-a-front-end-web-developer
-   [http://onlinetools.org/articles/fed2.html][]


  [**CSS Bilmek:** Çok iyi derecede CSS bilmelidir. Katman tabanlı kodlamayı bilmelidir. Tablosuz sayfa yapısını tasarlamalıdır.]: http://fatihhayrioglu.com/css-dersleri/
  [HTML Mailing -1: Mailing Kodlarken Dikkat Edilmesi Gerekenler]: http://fatihhayrioglu.com/html-mailing-1-mailing-kodlarken-dikkat-edilmesi-gerekenler/
  [HTML Mailing 2 – Mailing HTML Kodunun Yazılması]: http://fatihhayrioglu.com/html-mailing-2-mailing-html-kodunun-yazilmasi/
  [**Yenilikçi:** Web mecrasındaki gelişmeleri takip etmeli ve uygulamalarında bu yenilikleri gerektiğinde kullanmalıdır.]: http://fatihhayrioglu.com/yeniliklerin-takibi/
  [http://www.cherny.com/webdev/105/front-end-web-designers-developers-and-engineers]: http://www.cherny.com/webdev/105/front-end-web-designers-developers-and-engineers
  [http://onlinetools.org/articles/fed2.html]: http://onlinetools.org/articles/fed2.html
