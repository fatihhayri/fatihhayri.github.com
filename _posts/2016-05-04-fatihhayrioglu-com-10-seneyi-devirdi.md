---
layout: post
title: fatihhayrioglu.com 10 seneyi devirdi
Date: 2016-05-04 11:50
Category: genel
tags: fatihhayrioglu.com 10-sene
---

Başta kendim için not almak amacıyla başladığım blog sonraları bu iş ile ilgilenen kişlerin başvurduğu bir site haline geldi, son yıllarda yazı sayısı azalsa da hayatına devam ediyor. 10 seneye 600 küsür yazı ve bunlardan çıkan 2 kitap sığdırdım. Yazı yazmak kendim açısından da öğretici oluyor. Ne kadar az yazıyorsam aslında öğrenme sürecimde o kadar azalmış oluyor. 

Her seneye bir dahaki sene daha çok yazı yazacam diye giriyorum ama sonuç hiçbir zaman beklediğim seviyede olmuyor.

Bu sefer olacak umudu ile; önümüzdeki sene "Uyumlu Web" yazılarının yoğun olmasını planlıyorum. Bakalım ne kadar gerçekleştirebileceğim.

Blog'un kazandırdığı avantajlardan birisi; yeni bir çalışma ortamında veya sektör çalışanları ile birlikte girdiğim sohbetlerde giriş bölümünü hızlı geçmek. "Aaa abi senin blog'dan çok şey öğrendik zamanında" cümlesini çok duyuyorum. Bu tip tepkilerle karşılaşmak güzel bir his. Cümlenin sonundaki **zamanında** kısmı beni düşündürüyor. 

Geçen sene şöyle bir şeyi daha gördüm ki tek alan adı üzerinde çalıştığım şirketlerde (zingat.com, sahibinden.com) web ajanslarından daha az üretken oluyorum. Web ajanslarında devamlı farklı projelerle uğraşmanın iyi yanı. Tabi onunda kendince dezavantajları da var.

Blog'da beni düşündüren durumlardan birisi de yazılar hakkında olumlu veya olmusuz çok fazla geri bildirimin olmaması. Genelde "güzel yazı", "eline sağlık" mesajları geliyor. Ben daha çok abi "bu yazıda şu kısım yanlış olmuş" veya "şöyle bir kod var abi bu daha iyi" yazan yorumları beğeniyorum. Bende çok şey istiyorum galiba :)

Daha üretken bir sene olması dileğiyle.
Kalın sağlıcakla.