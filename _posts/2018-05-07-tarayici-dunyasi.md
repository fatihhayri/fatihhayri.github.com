---
layout: post
title: Tarayıcı Dünyası
description: web tarayıcılarının son durumu hakkında bir değerlendirme
lang: tr_TR
Date: 2018-05-07 10:41
categories: [Genel]
tags: [tarayıcı, chrome, safari, samsung-internet, android, internet-explorer]
image:
  feature: ie11-son.jpg
---

İnternet tarayıcıları web geliştiricileri için önemli programlardır. Kullanım oranları, neleri destekleyip neleri desteklemedikleri, birbirleri arasındaki farklar bizim için önemlidir. Senelerce Internet Explorer 6 ile uğraştıktan sonra sırası ile ie8, ie9, ie10 ve son olarak ie11 ile uğraştık. Mobil, hayatımızda öncelikli olmaya başladıktan sonra sorun yaşadığımız tarayıcılar değişti. Artık iOS Safari veya Samsung Internet ile sorun yaşıyoruz. 

Tarayıcı dünyasını ayıran önemli özellik: **Otomatik güncelleme özelliği**, tarayıcıların kullanıcı veya işletim sisteminin yenilenmesi beklmeden kendi kendini güncellemesi.

 - **Otomatik güncellenen tarayıcılar:** Chrome, Opera, Firefox, Microsoft Edge, Android Webview
 - **Otomatik güncellenmeyen tarayıcılar:** Safari, Samsung Internet, Internet Explorer ve Android Browser

Hızlı güncellenen standartlar karşısından tarayıcının hızlı güncelleniyor olması önemli bir özellik.

![ie11 son](/images/ie11-son-k.jpg)

Geçen hafta [zingat.com](https://zingat.com)'da Internet Explorer'ın tüm sürümlerine desteği sonlandırdık. Bu sayede birçok avantajı geliştiriciler olarak elde ettik. Destek verdiğimiz tarayıcı listesinde otomatik güncellenmeyen iki tarayıcı kaldı. Mobil Safari ve Samsung Internet.

Mobil dünyadaki bu iki tarayıcının bizim sitedeki kullanı oranı:

 - Mobil Safari %20
 - Samsung Internet %6.7

Toplamda %27'lik bir kullanıcı kitlesi otomatik güncellemeden uzak. Burada Mobil Safari'yi bir kenera ayırmak gerekiyor. Mobil Safari her sistem güncellemesiyle güncelleniyor. iPhone kullanıcılarının güncellemeleri yükleme hızı gayet iyi. Bizim siteden takip ettiğim kadarıyla yeni sürüme geçiş **3 aylık** bir zaman alıyor. Buradaki sıkıntı Safari'nin daha doğru ifade ile Webkit'in yenilikleri biraz geriden takip ediyor olması. 

Samsung Internet Chrome (Blink) alt yapısını kullanıyor. Bu güzel bir gelişme olsa da güncelleme sıklığı konusunda sorunlu olduğunu belirtmeliyim.

Yeni gelen her özelliğin tarayıcılar tarafından desteklenme oranını takip etmeye yani [caniuse](http://caniuse.com/) kullanmaya devam.

Son bir not eski Internet Explorer 6 günlerine göre çok iyi durumdayız, ama her zaman daha iyisi aramamız gerekiyor.

Kalın sağlıcakla.