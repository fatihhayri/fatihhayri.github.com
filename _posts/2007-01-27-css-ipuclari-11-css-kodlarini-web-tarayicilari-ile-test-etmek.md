---
layout: post
title: CSS İpuçları 11 - CSS Kodlarını Web Tarayıcıları ile Test etmek
Date: 2007-01-27 16:20
categories: [CSS]
tags: [CSS, Hata ayıklama, İnternet Tarayıcısı, test-etmek]
---

CSS ile web sayfası oluştururken en çok yaptığımız işlerden biri
yaptığımız sayfaları yazarken belirli aralıklarla web tarayıcıları ile
deneyerek eğer hata var ise zamanında düzelterek sorunları büyümeden
gidermektir. Ben kod yazarken her nesneyi yerleştirdikten sonra web
tarayıcısı ile test ediyorum. Mesela arama bölümünü ekledikten sonra,
banner alanını ekledikten sonra vb. Bazı önemli öğelerde bu test işini
daha fazla yapıyorum mesela menüyü oluştururken, sayfa genel yapısını
oluştururken. Kodlarımı genelde ilk olarak Firefox'da test
ediyorum. Belli aralıklarla IE'de test ediyorum. Tüm site bittikten
sonrada Opera'da test ediyorum. Son olaraktan IE eski sürümleri ile test
ediyorum. Bu iş için bazı programlar olsada ben her zaman web
tarayıcılarının kendileri ile test etmeyi uygun görüyorum. Tüm kodlama
bittikten sonra böyle bir program kullanarak test etmekte yararlı
olabilir. Firefox kullanmamın nedeni CSS ve XHTML ile sorunlarının az
olması ve çok kullanışlı web araçlarının(web developer ve FireBug gibi)
olmasının bunda etkisi büyük.

Not: "Eğer yazdığınız kod Firefox'da problemli ise hata sizdedir, eğer
yazdığınız kod IE'de hatalı ise sorun IE'dedir"? genel kabulü ile
hareket ediyorum. Belki IE7 bunu biraz kırdı ise de daha çok yeni ve
kullanım oranı hala düşük.