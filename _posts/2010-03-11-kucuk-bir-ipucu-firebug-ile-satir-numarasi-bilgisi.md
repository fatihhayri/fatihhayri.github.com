---
layout: post
title: Küçük bir ipucu&#58; FireBug ile satır numarası bilgisi
Date: 2010-03-11 23:44
Category: CSS
tags: [DragonFly, firebug, Firefox, ipucu, Opera, satır-numarası]
---

![][100]

Bazen kullandığım programların alternatiflerini araştırıyorum. Amacım
eğer daha güzel ve daha kullanışlı özellikleri varsa onlardan
yararlanmak.

Opera 10.50 çıkınca bir inceleyeyim dedim. Gayet hoş, güzel, hızlı.
Birde beni Firefox'a bağlayan en büyük etken olan FireBug'ın Opera'daki
alternatifi DragonFly'ı inceleyeyim dedim.

DragonFly ilk çıktığından buyana bayağı bir yol kat etmiş açıkçası.
Aslında FireBug'ı taklitten başka bir şey değil ama olsun oda bir
marifet. Microsoft gibi bir firma bile beceremediğine göre büyük bir şey
olsa gerek.

DragonFly gerçekten güzel. FireBug'a alternatif bir kaç görsel
güzellikleri var.

Gelelim küçük ipucumu yazmama neden olan kısıma. FireBug'da beni
cezbeden şey, ayrıntılarında bir çok avantajın gizli olması. Bunlardan
biri seçtiğimiz elemanı etkilyen tanımların hangi doküman içinde yer
aldığını göstermesi ve hangi satırda olduğunu belirtmesi. Belki küçük
bir ayrıntı ama benim çok işime yarıyor. Hemde çok.

4-5 ay önce ben css kodlarımı her tanım bir satıra gelecek şekilde
yazıyordum. Sebebi çok açık kodların okunabilirliği artıyordu böylece.
Sonra fark ettim ki ben kodları okumuyorum artık FireBug ile yakalıyorum
ve satır numarasından ilgili dokümanı açıp müdahele ediyorum. Bununda
etkisi ile [her satırda bir tanım yerine her satırda bir seçici şeklinde css dosyalarımı](http://www.fatihhayrioglu.com/css-kod-yazma-duzeni/) yazmaya başladım ve bu bana çok büyük bir yer
kazandırdı.

Evet bazı küçük özellikleri fark etmesekde bize çok büyük faydalar
sağlayabiliyor.

Sağol FireBug. Sen olmasan bu iş gerçekten zor olurdu.

  [100]: /images/firebug_satirno.gif
