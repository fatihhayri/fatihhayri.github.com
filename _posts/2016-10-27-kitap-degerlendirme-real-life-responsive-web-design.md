---
layout: post
title: Real-Life Responsive Web Design - Smashing Magazine
Date: 2016-10-27 10:19
Category: css
tags: [kitap, responsive, uyumlu-web, smashingmag]
---


Şimdiye kadar okuduğum en iyi uyumlu(responsive) web kaynağı. İlk önce pdf'ini okudum, sonra baktım güzel kitap basılısını sipariş ettim. 1 hafta sonra geldi. Okumam uzun sürdü :) Her bölümü 2 kere okuyup ilerlediğim için okuma sürem uzadı. Tabi İngilizce okuma becerimin kısıtlı olmasının da bunda etkisi var.

<blockquote class="twitter-tweet" data-lang="tr"><p lang="tr" dir="ltr">Kitap değil kütüphane mübarek. Okuduğum en yararlı uyumlu web kitabı <a href="https://twitter.com/smashingmag">@smashingmag</a> <a href="https://twitter.com/hashtag/uyumluweb?src=hash">#uyumluweb</a> <a href="https://t.co/9TNhBq3iOW">pic.twitter.com/9TNhBq3iOW</a></p>&mdash; Fatih Hayrioğlu (@fatihhayri) <a href="https://twitter.com/fatihhayri/status/723446116788895744">22 Nisan 2016</a></blockquote>
<script async src="//platform.twitter.com/widgets.js" charset="utf-8"></script>

Kitapta her bölümü işinde uzman kişilerin yazması ayrı bir güzel. Gerçek hayatta uygulanıp sonuç alınan konular hakkında tatmin edici bilgi veriyor. Hele optimizasyon bölümü harika.

## 1. Bölüm Tasarım İş akışı - [DAN MALL](https://twitter.com/danielmall)

Bu bölümü ilk okumaya başladığımda "tasarımcıları ilgilendiren bir bölüm okumasam mı" demiştim. Okuduktan sonra iyi ki okumuş dedirtti. Dan MALL gibi tasarımcıları bulmak lazım. Bir tasarımcı sitenin hızını ve optimizasyonunu düşünüyorsa o adama saygı duymalı. 

Süreçlerin anlatıldığı bu bölümde beni daha çok etkileyen kısım, uyumlu web için farklı yöntemlerin denenmesi ve bu denemelerin sonuçlarının sunulduğu kısım oldu. Atomik tasarım, tarayıcı üzerinde tasarım yapma vd.

## 2. Bölüm Uyumlu tasarım modelleri ve bileşenleri - [VITALY FRIEDMAN](https://twitter.com/smashingmag)

Uyumlu web'de en çok tercih edilen yöntemlerden birisi de sayfa bazlı değil sayfayı oluşturan bileşenleri tasarlamak. Bu yöntemde genel olarak kullanılan model ve bileşenlerin listesi sunulmuş. Daha sonra bu bileşenlerin önemlileri örnek verilerek gösterilmiş. Aslında çokta genel olmayan örnekler de var. Örneğin müzik notalarının mobilde gösterimi gibi.

## 3. Uyumlu web'de içerik koreografisi - [EILEEN WEBB](https://twitter.com/webmeadow)

İçerik yönetimini anlatıldığı bu bölüm beni çok sarmadı :(

## 4. Uyumul web için SVG - [SARA SOUEIDAN](https://twitter.com/sarasoueidan)

SVG hakkında tüm bilgileri bulabileceğiniz güzel bir makale. Tabi bir bölümde bunu sunmak zor. Genel itibari ile bilgi sahibi oluyorsunuz. Sara Soueidan bu konuda en bilgili kişilerden birisi. Makale içinde SVG hakkında detay olacak bilgilerin olmasıda güzel.

## 5. Flexbox ile uyumlu web için gelişmiş modüller yapmak - [ZOE. M GILLENWATER](https://twitter.com/zomigi)

Flexbox teorisini ve uygulamasını sunan güzel bir makale. Ben blogda teorisin anlattım. Burada görünce uygulamalardaki örnekleri anlatsam daha güzel anlaşılır hissi doğdu. Zamanım olursa flexbox ile alakalı örnek uygulamaları yazacağım.

Örnek uygulamalar güzel;

 - Esnek genişlikte ve eşit yükseklikte sayfa planları
 - Uyumlu web menü örneği
 - Galeri örneği
 - Blog kart örneği
 - Sıralam örneği

## 6. Web yazı tipleri performansı - [BRAM STEIN](https://twitter.com/bram_stein)

Özel yazı tiplerinin performansa olan etkileri ve çözüm önerilerini anlatıldığı güzel bir bölüm. Farklı yazı tipi uzantıları, font-rendering özelliği, CSS Font Load API ve temel optimizasyon yöntemlerinin anlatıldığı güzel bir makale.

## 7. Uyumlu web'de resimler - [YOAV WEISS](https://twitter.com/yoavweiss)

Uyumlu web'in önemli konularından birisi resimler. Mevcut durumda kullanılan yöntemler ve optimizasyon metotları ele alınmış.

## 8. Uyumlu web test ve hata ayıklama - [TOM MASLEN](https://twitter.com/tmaslen)

Uyumlu web sayfaların testi hakkında güzel öneriler var. Ayrıca otomatik testlerde işin dibine vurmuş adamlar. Bu kadarınada pes dedirten test araçları var. Görsel otomatik test araçları ilginç.

Bu konu içinde kod düzeni hakkında önerilerde mevcut.

## 9. Uyumlu mailing tasarımları - [FABIO CARNEIRO](https://twitter.com/flcarneiro)

Burada anlatılan metotlar gmail desteği öncesi yöntemler. Tam bu bölümü okurken içimden ah be gmail'de desteklese süper olurmuş dediğimde gmail'in media query desteğini vermeye başlayacağını açıklaması süper oldu.

Mailing sancılı bir alan ama hazır şablonlar can kurtarıyor.

## 10. Çevirimdışı web sayfaları - [JOHN ALLSOPP](https://twitter.com/johnallsopp) ve [MATT GAUNT](https://twitter.com/gauntface)

Benim için en fazla bilgilendirici konu bu oldu. Bu konuda hiç geliştirmem olmadı ve konuyu okuyunca bayağı aydınlandım. 

HTML5'in yeni API'leri hakkında geniş bilgi de bulunan güzel bir konu.

mobil uygulamalara bir adım daha yaklaştıran bir alan.

## Sonuç

Onbirinci bölümde var ama beni pek sarmadı, asıl benim pdf okurken beğendiğim **Performans optimizasyon yol haritası** kısmının basılı kitapta olmaması kitabın tek eksiği bence. 

Sonuç olarak her arayüz geliştiricinin muhakkak okuması gereken bir kitap. Başucu kitabı. 

Kalın sağlıcakla.

## Kaynak

 - [That’s Real-Life Responsive Web Design: Meet The Brand New Smashing Book 5](https://www.smashingmagazine.com/2015/03/real-life-responsive-web-design-smashing-book-5/)