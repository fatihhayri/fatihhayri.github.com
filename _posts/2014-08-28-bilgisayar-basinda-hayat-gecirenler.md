---
layout: post
title: Bilgisayar başında hayat geçirenlere
Date: 2014-08-28 14:55
Category: genel
tags: sağlık ağrılar
---

Bizim gibi hayatını bilgisayar başında geçiren kişiler için çalışma ortamının yeterli donanıma sahip olması önem kazanıyor. İlk başta çok etkilerini hissetmesek de zamanla kendini gösteriyor rahatsızlıklar. 

Gününün en az 8 saatini bilgisayar başında geçiren ben ve benim gibiler için ağrılar ve hastalıklar kapınızı çalmadan alınması gereken önlemler var. Bu önlemler biraz can sıkıcı, zorlayıcı ve cebe dokunan detaylar olsa da sonuç göz önüne alındığında atılması gereken adımlar bunlar.

Çok genel bir tanım olacak ama "Çağın Hastalığı" tanımı tam da bu konu için geçerli. Giderek insanlar bilgisayar başında daha çok zaman harcıyor. Dikkat etmek ve önlem almak şart. 

Bilgisayarcılar daha çok tembel ve üşengeç insanlar olarak bilindiği için burada bahsedeceğim çözümler zor ve sıkıcı gelebilir, ancak sağlık sorunları ile uğraşmaktansa bunları baştan yapmak daha mantıklı. 

Bu yazımda sizlere olması gereken oturma şekli nedir, bilgisayarla aranızdaki mesafe ne olmalı vb. bilgileri vermeyeceğim. Bu konuda Türkçe bir çok kaynak mevcut zaten. Ben karşılaştığım sorunları bunlara karşı üretmeye çalıştığım çözümleri yazmaya çalışacağım.

## Göz

Ben bigisayar başında çalışırken yaşadığım ilk sorunum gözlerimle oldu. Tabi o zamanlar tüplü ekranlar vardı. Birde benim ekranım titreme yaptığı için ayrı bir soruna neden oluyordu. Şükür ki ekran teknolojisinin hızla gelişmesi ve daha sağlıklı yönde adımlar atılması bizleri biraz daha rahatlatttı. 

En son göz bozuklukları nedeni ile doktora gittiğimde gözlerimde gözlük kullanacak bir sorun olmadığını, ama kronik bir göz iltihabı olduğundan ötürü zaman zaman yanmalar olabileceğini öğrendim. 

Her gün gözlerimi **göz yakmayan bir bebek şampuanı ile yıkamamı**, **belli aralıklarla gözleri dinlendirmemi** ve **devamlı suni göz yaşı damlatma** mı önerdi doktor. Birde 6 ayda bir doktor kontrolü.

## Bel

Sonraki sorunum bel ağrıları ile oldu. Dönemsel olarak bel ağrıları beni zorluyordu. Öyle bir şey ki 3 ay da bir 3-4 gün bel ağrıları çekiyordum sonra geçiyordu. En son geçmeyince bir doktora gitmek durumunda kaldım. Doktor MR istedi(çok gürültülü bir alet). Sonuç başlangıç seviyesinde bel fıtığı çıktı. Ağrılarım için ağrı kesici krem ve bir kaç ilaç verdi. Devamlı kendime dikkat etmeliymişim. Ayrıca biraz hareket etmeminde iyi olacağını söyledi. Spor şart.

## Bilek

Bir arada bileklerimde ağrılar hissettim. Biraz internettte araştırnca Karpal Tünel Sendromu ( El bileğinde sinir sıkışması ) gibi genel olarak tüm bilgisayar kullanıcılarının müzdarip olduğu bir sorun ile karşı karşıya olduğumu gördüm.

Çözüm olarak sunulan çözümlerden birisi; dikey mouse çözümü hoşuma gitti. Hemen sahibinden.com'dan(Burada çalışmadan önce yaptığım tek alışveriş) bir çin malı dikey mouse aldım. Gayet ucuzdu işimi görür mü diye aldım. Tabi "ucuzdur vardır bir  illeti, pahalıdır vardır bir hikmeti" sözü mucibince mouse tekeri kırıldı ve mouse işlevsiz hale geldi. 

Tabi sonra ağrılar geçince çok üstüne düşmedim. Ta ki 2-3 ay önce ağrılarım tekrar edinceye kadar. Bende bu sefer daha kaliteli bir dikey mouse almak için araştırmalara başladım. Yine çin malı ama bu sefer [çinden bir mouse](https://www.dx.com/p/delux-m618-2-4ghz-wireless-vertical-laser-mouse-black-dark-grey-2-x-aaa-171935#.U_8NP7y1ZMY) aldım. Birinci hafta ki alışma sürecinden sonra gayet başarılı bir deneyim sunduğunu söyleyebilirim. Tabi hareket ve spor şart. 

## Boyun

Boyun ağrıları ile devam edelim. Ağırmayan yerim kalmamış. Burada sıralayınca tekrar hatırlıyorum. Boynumda 4 adet boyun fıtığı tespit etti doktor. Yine daha dikkatli olmam gerektiğini ve dik durmamı öğütledi. Mevcut ağrılarım için ağrı kesici verdi. Daha fazla hissedersem cerrahi operasyon gerekebilir diye korkuttu. 

Galiba Çinlilerin askerler dik durmaları için [önerdikleri sistemi](http://www.dailymail.co.uk/news/article-564629/Pictured-How-China-gets-troops-stand-attention--pins-collars-crosses-backs.html) uygulamam gerekecek. İnsafsızca bir çözüm ama yapacak bir şey yok artık.

## Sırt

Belli aralıklarla sırt ağrıları yaşıyorum. Dik durmak en güzel çözüm ama devamlı dik durmak da zor. Aklıma geldiği zaman dik duruyorum ama kendimi işe kaptırınca biraz zaman geçmeden yine kambur durmaya başladığımı görüyorum. Çözüm için [Timeout](http://www.dejal.com/timeout/) kurdum. Belli aralıklarla beni uyarıyor.

## Sonuç

Bu işi yapıyorsak ve yapacaksak bu tip sorunlarla karşılaşmamız normal. Ekmeğimizi bu işten çıkarıyor isek kendimize bazı kurallar koyup onlara olabildiğince uymaya çalışmalıyız. 

Bu konularda çok başarılı olduğumu söyleyemem, bu yazı benim içinde güzel bir başlangıca vesile olur inşallah. Sizler de önerilerinizi paylaşırsanız çok sevinirim.

Benim aldığım önlemler ve almam gereken önlemler;

### Çalışma ortamını daha ergonomik hale getirmek

Daha çok cebi ilgilendiren bu konuda bir şeyler yapmak daha kolay. Şirketin bize sunduğu ortam haricinde bir kaç ekleme yaparak daha ergonomik bir ortam elde etmeye çalıştım.

Şirketin bize sunduğu ortam olarak Türkiye'de en iyi ofislerden birine sahip olduğumuzu düşünüyorum. Işık, ortam, masa ve araç gereçler bakımından gayet iyi bir durumdayız. Artı olarak;

- İki ekran kullandığım için ikinci ekranı daha çok kullandığım dizüstü bilgisayarımın üstüne aldım. Bunun içi ekran yükseltici aldım. Daha doğrusu şirket verdi. 
- Dizüstü bilgisayarı göz hizama kaldırmak için altına yükseltme aparatı aldım. Daha doğrusu şirket verdi. 
- Harici bir klavye alarak daha esnek bir çalışma ortamı oluştu.
- Son olarakta dikey mouse alıp ergonomik ortam oluşturma işini tamamladım.
- Ayrıca dik durmayı unutmamı sağlamak için [TimeOut](http://www.dejal.com/timeout/) programını kurdum.

### Hareket etmek ve/veya spor yapmak

Hayatımızın büyük bir bölümü oturarak geçiren bizim gibi çalışanların en büyük eksiği hareketsiz kalmak. Hareket etmek için özel bir çaba harcamak gerekiyor. Benim gibi işe kendi aracı ile gelen birisi için hareket etmek bayağı sınırlı kalıyor. 

Bu konuda bazı çabalarım olsada çok başarılı olduğumu söyleyemem. Telefonuma adım sayacı ekledim ve günlük olarak belli bir rakamı tutturmaya çalıştım. Ancak telefondaki program çok başarılı gelmedi bana. Yakın zamanda bir adım sayacı veya bezer bir araç almak iyi olur.

Şirketin kendi spor salonu olmasına rağmen spor yapamamak çok tembel olduğumu gösteriyor galiba. 

Bir an önce spora başlamalıyım. Bu cümleyi kurmamış olan var mı?

### Belli aralıklarla doktora gitmek

Genelde ağrılarım olunca doktora uğruyorum. Bu aralar çok gittim. Ama bir ağrı sızım olmadan da doktora uğramam gerekiyor. 

Maalesef en az değerini bildiğim iki şeyden birisi sağlık. Birincisi de zaman. 

Küçüklükten kalma bir korku mu bilmiyorum ama doktora gitmek her zaman bana itici ve zor geliyor. 

Kırmam gereken alışkanlıklarımdan birisi de bu.

Kalın sağlıcakla.

## Kaynaklar

 - [http://lifehacker.com/this-graphic-explains-all-the-health-hazards-of-sitting-1595834900](http://lifehacker.com/this-graphic-explains-all-the-health-hazards-of-sitting-1595834900)
 - [http://lifehacker.com/5800720/the-sitting-is-killing-you-infographic-illustrates-the-stress-of-prolonged-sitting-importance-of-getting-up](http://lifehacker.com/5800720/the-sitting-is-killing-you-infographic-illustrates-the-stress-of-prolonged-sitting-importance-of-getting-up)
 - [http://apps.washingtonpost.com/g/page/national/the-health-hazards-of-sitting/750/](http://apps.washingtonpost.com/g/page/national/the-health-hazards-of-sitting/750/)