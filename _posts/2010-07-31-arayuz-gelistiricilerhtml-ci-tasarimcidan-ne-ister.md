---
layout: post
title: Arayüz Geliştiriciler(HTML-ci) Tasarımcıdan Ne İster?
Date: 2010-07-31 11:20
Category: CSS, XHTML
tags: :active, :hover, akış şeması, arayüz geliştirici, focus, İkon, kaynak dosyalar, png, psd, tasarımcı
---

**Web Sitesi Hakkında Bilgi ve İçerik Toplama Süreci** - **Tasarım
Süreci** - **HTML/CSS/JS Süreci** - **Programlama Süreci** - **Test ve
Yayına Alma Süreci**

Genel bir web sitesinin oluşum aşamaları genel hatları ile yukarıdaki
gibidir.

Bir web sitesinin evrelerinden birisi; Tasarımı bitmiş web sitesinin
Arayüz geliştiriyiciye (HTML-ci) teslim etmesidir. İyi bir web sitesi
çıkarmak için çok iyi bir ekibe sahip olmak gerektiğini çeşitli
platformlarda değinmiştim. Bu ekipte en çok iletişimde olması gereken
iki kişi veya iki bölüm tasarım ve arayüz geliştiricileri arasında
olmalıdır. Tasarımcı ve arayüz geliştirici arasındaki iletişimin sağlam
olması projenin sağlığı açısından önemlidir. Hadi programcılarıda
kızdırmayalım onlarda olmazsa olmaz.

Bir arayüz geliştirici olarak tasarımcıdan beklentilerimiz var tabiki.
Aynı şekilde Tasarımcının ve programcının da çeşitli beklentileri
olabilir. Ancak ben burada kendi açımdan bakarak bir tasarımcıdan
beklentilerimin ne olduğunu yazacağım.

## Kaynak Dosyaları

-   Tasarımı çıkmış sayfaların eksiksiz kaynak dosyaları(psd veya
    katmanlı png) bu kaynak dosyalarının temiz ve düzenli olması önemle
    rica olunur
-   Kullanılan yazı tipleri
-   Renk paleti
-   Favori ikon
-   Sitenin yapısına göre sitedeki buton tipleri, kullanılacak ikonlar
    vb. yapılarda beklenenler listesine girer.

## Site Şablonları ve Yerleşim

Web sitelerinin belli sayfalarını tasarlayan tasarımcıdan tüm sitedeki
alanların bir özeti olan şablonlar hazırlamalıdır. Genel bir web sitesi
şablonunda Metinlerin rengi, boyutları, listeler, form alanları,
resimlerin durumu ve konumunu göstermelidir.

Ayrıca site içinde flash olacak kısımları belirlemelidir. Flash olacak
kısımları Flash geliştirici ile koordineli olarak Arayüz geliştirici
siteye eklemelidir.

## Etkileşimli Alanların Farklı Durumları

Sitedeki etkileşimli alanları kullanıcı hareketine göre aldığı farklı
durumlar için hazırlanmış ise. Örneğin butonları :hover halleri, forum
elemanlarına odaklanma durumları vb. yapıların her durumunu gösteren
görseller

-   :hover
-   :focus
-   :active

halleri

## Genel Beklentiler

Arayüz Geliştiricileri olarak bizlerin en büyük sorunları farklı
tarayıcılar için kod yazmaktır. Buradaki en büyük sorunumuz tabi ki
İnternet Explorer 6 ve sorunlarıdır. İnternet Explorer 6’nın kısıtladığı
özellikler düşünülerek tasarımcılardan bazı beklentilerimiz olacaktır.
Tasarımcı tasarımını yaparken bazı kısıtlamalar ve zorluklarımız
olduğunu bilirse yapılan tasarımın html çevrilmesi aşamasında o kadar az
fark olur(HTML-ci sabunlama gereği duymaz) Örneğin yapılan bir tasarımda
renk geçişi olan bir alan üzerine konulan gölgeli alanlar arayüz
geliştiriciyi zorlayacak eylemlerdir. Ayrıca birbiri üzerine çok fazla
binen kısımların olması bizleri zorlar, z-index problemleri ile
uğraşmamıza neden olur.

## Sonuç

Ekip arasındaki iletişim sağlam olması bir çok sorunu çözecektir ve
birlikte çalışma süreleride bu listeyi azaltacak etkenlerden birisidir.
Benim listem bu kadar sizlerde bişeyler eklemek isterseniz aşağıdaki
yorum kutusuna yazın.

Kalın sağlıcakla


